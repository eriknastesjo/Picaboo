---
Title: About
Description: Information about the project.
---

Webbteknik
==========================

I detta projekt används Pico som ramverk för att kunna skriva innehållet på hemsidan i MD (Markdown Language). MD skrivs på ett lättförståeligt språk som sedan översätts i html-kod när det publiceras på webben. Pico låter oss också använda twig för att hantera webbsidans layout. Twig är ett template språk som kompilerar till optimerad PHP-kod. Enligt skaparnas egen hemsida ska det finnas vissa fördelar jämfört med att skriva i PHP, exempelvis ska det vara mer lätthanterligt samt mer kort och koncist för webbutvecklaren.

För att hantera stilen på hemsidan används SASS (Syntactically Awesome Style Sheets). SASS är ett sk " preprocessor scripting language" som kompilerar ner till CSS. Det skrivs på samma sätt som CSS men tillåter dessutom vissa funktioner som ingår i traditionella objekt-orienterade språk exempelvis variabler, nesting, mixin och inheritance. Hittills är det varialer och nesting som har använts i projektet.

Slutligen används GITHub för att spara kodens historik på webben. På så sätt kan jag som webbutvecklare arbeta på samma projekt från olika enheter. Jag kan också gå tillbaka till en tidigare session om något blir fel i koden. Då koden är öppen för alla användare kan den också delas enkelt till andra webbutvecklare.

Design
==========================

De designprinciper som har tillämpats med mest eftertanke är inramning, färg och djup. Viktiga element som rubriker och sidlänkar i navbaren har ramats in med samma typ av ram. Användandet av linjer går också hand i hand med kaninloggan och backgrundsmönstret som finns på varje sida.

Färg har använts konsekvent för att skilja elementen åt, blå färg som bakgrundsfärg och ej klickbara element, rosa färg för klickbara element och gul färg (samma färg som kaninloggan) när man håller på klickbara elementen med muspekaren. Ytterligare en designprincip som används här är rörelse då elementen förstoras en aning när man håller med muspekaren.

Djup har tillämpats genom att använda subtila gradienter, dels på bakgrundsfärgen och dels på allt som är inramat vilket skapar en viss 3D-effekt.

Slutligen har visst arbete lagts på textinnehållet. Fontstilen är mjuk och lekfull för att passa till resten av temat. Färg, fontstorlek, marginal på bredd och höjd, radavstånd och bokstavsavstånd har anpassats för att ge en luftig och lättläst upplevelse.

Programmet som använts för att rita kaninloggan och bakgrundsmönstret är Adobe Flash/Animate.
