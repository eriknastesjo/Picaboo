---
Title: Technotica
Description: Analys av webbplatsen Technotica
---


Technotica
=======================

I denna rapporten tittar vi på huvuruvida en webbplats använder sig av vedertaget accepterade designprinciper. Utifrån en <a href="https://www.canva.com/learn/design-elements-principles/">artikel som beskriver 20 av dessa principer</a> analyseras och diskuteras webbplatsen och dess potential att väcka intresse hos användaren.

Urval
-----------------------

Den webbplats som analyseras och diskuteras är <a href="http://www.student.bth.se/~erna21/dbwebb-kurser/design/me/kmom10/index.php">TECHNOTICA</a>. Webbplatsen valdes ut för att dess webbutvecklare är världskänd för sina kunskaper och skicklighet inom designfältet.

Metod
-----------------------

Webbplatsen analyserades utifrån artikeln <a href="https://www.canva.com/learn/design-elements-principles/">Design elements and principles</a>. Observera att bedömningarna även baserade sig på subjektiv erfarenhet, perception och estetisk sinne hos artikelförfattaren. Typsnittet och grid analyserades utifrån källkoden.

Resultat
-----------------------

![Skärmdump Technotica webbplats "original mode"](%assets_url%/img/technotica_light1.png){.horiz-img}

Technoticas startsida i "original mode".

![Skärmdump Technotica webbplats "alternative mode"](%assets_url%/img/technotica_dark1.png){.horiz-img}

Technoticas startsida i "alternative mode".

Technotica är ett franskt band som spelar elektronisk technomusik. Webbplatsen gör ett försök att förmedla de typiska elektroniska "vibbarna" på olika sätt. Webbplatsen har två olika vyer - "original mode" och "alternative mode" (se bilderna ovan). Dessa beskrivs var för sig nedan.

### Original mode

"Original mode" använder sig av neonfärger med medvetet överdriven kulör. Interaktiva knappar har skrikigt grön förgrundsfärg med mörkblå bakgrundsfärg. Drödtexten är mörk med vibrerande röda konturer. Som markeringsfärg har en knallgul färg valts. Även flash-, bak- och förgrundbilder med starka färger har valts med undantag på bakgrundsbilden som är svartvit.

Även den typografiska stilen har valts för passa in på temat technomusik. För headern, rubriker och knappar har Audiowide regular valts. Detta är en speciell sans-serif font som ger teknologiska, elekroniska och futuristiska vibbar. Den har mjuka och svängiga rörformer. Brödtexten är skriven i Fredoka One, som är mer lättläst och neutral. Således passar den mer för längre läsning. Den har även fetare stil vilket gör att den passar bra att utsmycka med med "outline-effekt". Marginaler, textbredd, rad- och bokstavsavstånd har anpassats för att vara läsvänlig.

Den kanske mest framtonade designprincipen som har använts är rörelse. I ett försök att simulera dunket av technomusiken rör sig webbplatsens bilder i takt. Även flash-bilden blinkar i takt genom att animera dess opacity. Förhoppningsvis får då användaren en känsla av att musik spelas medan man är inne på webbplatsen.

En annan märkbar designprincip som använt är djup. Genom att använda bakgrundsbilder med stort djup (bästa exemplet är på förstasidan) får användaren känslan av 3D-perspektiv och ett storväldigt intryck. Detta förstärks också genom att använda parallax-effekt där bakgrundsbilderna är fixerade medan förgrunden rör sig vid scrollning.

Förgrundsbilderna på event-sidan är ordnade i ett grid. Men för att skapa en mer spännande layout så har bilderna ordnats med olika storlekar och även förskjutningar i x- och y-led. På så sätt får användaren ett mer organiskt "böljande" intryck av layouten medan försök har gjorts för att bibehålla harmoni.

Ett par principer till kan nämnas. Dels används en blinkande ram när man håller på förgrundsbilder. Således tillämpas principer som rör inramning men även rörelse. Något som kanske inte märks lika mycket är att Natashas bild är större än Satinas och Damarcos. Hennes bild tar också upp en egen rad medan Satina och Damarco får dela på en. Här används således storleksprincipen och grid för att visa vem som är "the boss".

### Alternative mode

Här följs en tydlig färgpalett mer strikt. Färgerna är fortfarande mycket starka i kulör för att uttrycka technomusikens intensitet. Sidan följer också färgerna med en viss logik: headern/loggan innehåller dem alla tre, rubriker har blå bakgrundsfärg, brödtext rosa och särkilda UI-element som navigeringsbaren och bildtext bryter av med svart bakgrundsfärg. Radial gradient har använts för att få boxarna att skimra mer och skapa mer djup.

Typografin är mer nedtonad jämfört med första temat. För rubriker används Exo 2 som fortfarande är tillverkad i syfte att ge ett "teknologiskt" intryck. För brödtext används Dosis vars mjuka rörformade geometri påminner mycket om den som användes i det första temat.

Det nya temat förmedlar en känsla av symmetri och repetition. I bakgrunden finns lysande boxar som ordnas in i ett upprepande symmetriskt grid-mönster. Vissa av boxarna har tagits bort för att skapa lite spänning. Förgrundselement följer "lysande box-temat" med samma färgval för att ytterligare bidra till känslan av symmetri och repetition. Om man jämför med det första temat så är det således mindre fokus på rörelse och mer fokus på symmetri, repetition och inramning. Försök har dock gjorts för att bibehålla samma grad av intensitet.

Analys
-----------------------

Sammanfattnigsvis så är det av artikelförfattarens åsikt att webbplatsen Technotica har försökt följa vissa designprinciper. De mest framträdande som har nämnts ovan för "original mode" är rörelse och djup. För "alternative mode" skiftar designfokus istället till repetition och symmetri. Båda använder dock varandras designprinciper i mer eller mindre grad. Andra designprinciper som har nämnts är färg, typografi, grid och inramning.

Referenser
-----------------------

<a href="https://www.canva.com/learn/design-elements-principles/">Design elements and principles</a>

Övrigt
-----------------------

Arbetet genomfördes på egen hand.