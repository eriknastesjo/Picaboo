---
Title: Aktuella trender
Description: Analys av "designtrender" på tre olika webbplatser
---


Aktuella trender
=======================

I denna rapporten tittar vi på den design som har valts för tre välkända webbplatser. De är alla kända för att streama filmer och serier. Vi är särskilt intresserade av vad som är gemensamt för dessa webbplatser för att på så sätt få ledtrådar om vad som kan tänkas vara "trendigt" på populära streamingsajter. Designelement som särskilt observeras är färg, djup, grid och storlek.

Urval
-----------------------

De webbplatser som har valts ut är
* <a href="https://www.netflix.com/">Netflix</a>
* <a href="https://www.disneyplus.com/">Disney+</a>
* <a href="https://www.hbomax.com/">HBO Max</a>

Dessa tre webbplatser valdes för undersökningen eftersom de är världsledande inom streamingbranchen.


Metod
-----------------------

Webbplatserna analyserades delvis utifrån artikeln <a href="https://www.canva.com/learn/design-elements-principles/">Design elements and principles</a>. Observera att bedömningarna även baserade sig på subjektiv erfarenhet, perception och estetisk sinne hos artikelförfattaren. Typsnittet analyserades med devtools.

Resultat
-----------------------

Nedan visas ett par bilder på respektive startsida när man loggat in på webbplatserna (den ena av bilderna visar hur det ser ut när man scrollat ner en bit). Därefter följer en beskrivande text av observationer.

## Netflix
![Skärmdump Netflix](%assets_url%/img/netflix1.png){.horiz-img}
![Skärmdump Netflix](%assets_url%/img/netflix2.png){.horiz-img}

## Disney+
![Skärmdump Disney+](%assets_url%/img/disney1.png){.horiz-img}
![Skärmdump Disney+](%assets_url%/img/disney2.png){.horiz-img}

## HBO Max
![Skärmdump HBO Max](%assets_url%/img/hbo1.png){.horiz-img}
![Skärmdump HBO Max](%assets_url%/img/hbo2.png){.horiz-img}


Samtliga webbplatser använder en stor bild som header med film- eller serieförslag. Gemensamt är också att placera navigeringsbaren längst upp på sidan ovanför headern. Där kan man också hitta loggan, användarinställningar och sökmotor. Här skiljer sig HBO Max mest genom att placera loggan i mitten istället för till vänster samt genom att använda "hamburgarmeny" för navigering även vid bred skärmbredd. Alla webbplatserna har "använderikonen" placerad uppe i det högra hörnet.

När man scrollar ner visas bilder på film- och serieförslag på samtliga webbplatser. De är alla placerade i ett grid med normalt 4-6 kolumner. Här skiljer sig återigen HBO Max mest genom att då och då använda sig av färre kolumner genom att göra bilderna större. På alla webbplatser kan man bläddra vidare bland film- och serieförslagen genom att klicka på pilar. Ovanför varje rad till vänster finns det också en rubrik som visar vilken kategori som film- och serieförslagen tillhör. På samtliga webbplatser har någon form av sans-serif valts ut som typsnitt. Gemensamt för webbplatserna är också ha en mörk ton överlag i bakgrunden.

Andra designelement skiljde sig något mellan de tre webbplatserna. Netflix har ett relativt "platt" utseende genom att ha en helt grå bakgrund utan några skuggeffekter. Endast den navigeringsbaren längst upp har en lätt gradienteffekt. Däremot använder både Disney+ och HBO Max sig av gradients i bakgrunden som skapar mer djup. Disney+ har dessutom lagt till skuggeffekter på bilderna med film- och serieförslagen för att ytterligare skapa en 3D-känsla. När man håller på bilderna skiljer sig även hover-effekten något. Netflix och Disney+ har en animationseffekt där bilden blir större. Disney+ lägger dessutom till en vit ram. HBO Max å andra sidan lägger på en mörk gradient ovanpå bilden.


Analys
-----------------------

Vi har tittat på hur webbplatserna ser ut när man loggar in som användare. Resultatet visar att de har stora likheter. Det verkar finnas en trend inom streamingsajter att "starta upp" användarens intresse genom att visa en stor bild på ett film- eller serieförslag. Bilden täcker mer eller mindre hela sidan. Vi såg också att samtliga webbplatser har valt att fylla resten av sidan med mindre bilder på film- och serieförslag som ordnas i ett grid.

Således verkar det finnas en tydlig trend för hur streamingsajters "grundstruktur" ska vara uppbyggd. Därutöver observerades en del variationer bland annat hur många kolumner som bilderna var ordnade i, bakgrundsfärger samt skugg- och hovereffekt. Dessa variationer finns troligtvis med i ett försök att skapa ett unikt utseende. Den webbplats som satsar mest på att urskilja sig är kanske HBO Max. Det mest iögonfallande exempel på det är bakgrunden som har en hel del kulör i sig till skillnad från den gråa i Netflix och Disney+.

Nya aktörer inom streamingbranchen bör ta dessa trender i beaktning. Om webbplatsen skiljer sig för mycket i sin grundstruktur kan det skapa förvirring och frustration hos användare. Å andra sidan behöver webbplatsen skapa ett visst unikt utseende för att få upp intresset bland användare.

Referenser
-----------------------

<a href="https://www.canva.com/learn/design-elements-principles/">Design elements and principles</a>

Övrigt
-----------------------

Arbetet genomfördes på egen hand.