---
Title: Designprinciper
Description: Analys av designprinciper på tre olika webbplatser
---


Designprinciper
=======================

I denna rapporten tittar vi på huvuvida tre utvalda webbplatser använder sig av vedertaget accepterade designprinciper. Utifrån en <a href="https://www.canva.com/learn/design-elements-principles/">artikel som beskriver 20 av dessa principer</a> analyseras och diskuteras webbplatserna för deras potential att väcka intresse hos användaren.

Urval
-----------------------

De webbplatser som har valts ut är
* <a href="https://www.gatesnotes.com/">Gates Notes</a>
* <a href="http://usainbolt.com/">Usain Bolt</a>
* <a href="https://seths.blog/">Seth's Blog</a>

De tre webbplatserna valdes ut genom att söka på <a href="https://www.feedspot.com/">Feedspot</a>, en hemsida som samlar innehåll från andra webbplatser för att göra det lättare för en användare att hålla sig uppdaterad. Feedspots bloggsida skapade nyligen en lista på de <a href="https://blog.feedspot.com/influential_blogs/">60 mest inflytelserika bloggarna år 2021</a>. Utifrån denna lista valdes tre bloggar ut som stod ut från mängden och som intuitivt fångade artikelförfattarens uppmärksamhet på grund av dess design.


Metod
-----------------------

Bloggarnas webbplats analyserades utifrån artikeln <a href="https://www.canva.com/learn/design-elements-principles/">Design elements and principles</a>. Observera att bedömningarna även baserade sig på subjektiv erfarenhet, perception och estetisk sinne hos artikelförfattaren. Typsnittet och grid analyserades med devtools.

Resultat
-----------------------

Nedan följer beskrivning av de tre webbplatserna var för sig.

## Gates Notes
![Skärmdump Gates Notes](%assets_url%/img/gates.png){.horiz-img}

Bill Gates blogg är en krönika som förmedlar hans personliga idéer, tanker och åsikter. Det är boktips, studietips, världhändelser m.m. Webbplatsen ger ett välordnat och trevligt utryck.

Typsnittet på rubriker är source-serif-pro som ger en lite "klurande" känsla medan brödtexten är skriven i en mer läsvänlig sans-serif. På förstasidan breder det senaste blogginläggets bild och introducerande text ut sig så att man inte kan missa dem. Rubriken är också skriven med stor iögonfallande storlek.

Längre ned på sidan finns klickbara thumbnails med bilder och en introducerande text ordnat. De läggs i ett välordnat flexbaserat grid där ena thumbnails ibland är större än de andra, vilket undviker att websidan blir alltför symmetrisk. Genom att kontrastera med mörkgrå färg visar webbplatsen vilka thumbnails som leder till videos. Således har hela undersidan med videos en mörkgrå bakgrund. I undersidan med enskilda blogginlägg ändras layout från grid till endast en kolumn.

## Usain Bolt
![Skärmdump Usain Bolts blog](%assets_url%/img/usainbolt.png){.horiz-img}

Usain Bolts blogg är kanske lite mer likt ett personporträtt. Den innehåller både information om Bolts tidigare livskarriär som världens bästa löpare och hans nuvarande aktiviteter inom välgörenhet. Webbplatsen ger ett energiskt och "grovt" uttryck.

Överst finns den guldformade loggan som är passande då Bolt vann hela 8 olympiska guldmedaljer under sitt liv. Typsnittet på rubriker är en superclarendon som ger ett ganska tufft uttryck medan man till brödtexten har valt en mer neutral sans-serif. Både rubriker och brödtext har en skuggeffekt som skapar ett visst djup. Thumbnails på förstasidan är ordnat i ett grid. De är vertikalt asymmetriskt lagda vilket bidrar till det grova uttrycket medan undersidornas grid har en mer välordnad layout.

Kanske det mest iögonfallande på webbplatsens huvud- och undersidor är de många bilder med rörelserika poseringar och starka ansiktsuttrycken. Bilderna används både i förgrund och bakgrund. Detta skapar ett starkt uttryck som stöds upp av flera olika typer av texturer, både gryniga, prickiga och randiga. Även färgvalen guld, brun och beige bidrar till ett tufft och grovt uttryck. Undantaget är en klar färgrand ovanpå grid:et som både leder användarens blick till innehållet och funkar som ett litet med viktigt komplement till det grova uttrycket.

## Seth's Blog
![Skärmdump Seth's blog](%assets_url%/img/seth.png){.horiz-img}

Seth Godin är entreprenör och författare. Inte helt olikt Gates Notes så är syftet med hans blogg att förmedla idéer. Hans budskap rör exempelvis effektiv marknadsförning och ledarskap. På så vis gör han också reklam för sina böcker och kurser. Webbplatsen ger ett minimalistiskt och "vågat" uttryck.

Det är flera saker som gör att denna webbplatsen får ett annorlunda utseende. Det som man kanske reagerar på intialt är att navigeringsbaren och länkar är alla samlade i vänster flik med en egen scrollbar. En stor del av webbplatsen består av whitespace som trycker ut innehållet åt vänster sida. Webbplatsen bryter således helt mot balansprincipen och förmedlar en känsla av utmanande innovation. Den innehåller i stort sätt inga bilder och färger. Bland de få färger som används så finns gul/orange för att "lysa upp" webbplatsen på vissa ställen i navbaren och en marinblå färg för textlänkar. Loggan består av webbplatsens kanske enda bild på Seth med lysande gula glasögon. Bilden är också assymetriskt beskuren vilket ytterligare bidrar till det "vågade" uttrycket.

Det centrala innehållet består av texterna. Här används som tidigare nämnt rikligt med whitespace på ett skickligt sätt. Paragraferna är korta medan marginalerna, radavstånden och bokstavsavstånden är långa vilket gör texten luftig och lättläst. Både huvud- och undersidor är uppbyggda på detta sättet. Något annat som är värt att notera är att rubrikerna är skrivna i en simpel source sans pro medan brödtexten är skriven i en mer läsutmanande PT serif.



Analys
-----------------------

Sammanfattnigsvis så är det av artikelförfattarens åsikt att de tre webbplatserna skiljde sig starkt åt i sin design. De mest framträdande designprinciperna som noterades på Gates Notes var balans, storlek och grid. Detta speglar ett välordnat tankemönster vilket i sin tur passar bra in i syftet att förmedla intellektuella idéer och åsikter. Tyngdpunkten på Usain Bolts blogg var däremot textur, rörelse och djup de mest framträdande designprinciperna vilket passar bra in i syftet att spegla en idrottares liv. Slutligen har vi Seth's blogg som innehållsmässigt hade likheter med Gates Notes. Däremot skiljde stilen sig markant då fokus låg på designprinciper som "negative space" och den motsägande principen om att bryta mot designprinciper på "rätt sätt". För webbplatsens syfte så fungerar detta bra för att väcka känsla av utmanande åsikter och nytänk.

Referenser
-----------------------

<a href="https://www.canva.com/learn/design-elements-principles/">Design elements and principles</a>

Övrigt
-----------------------

Arbetet genomfördes på egen hand.